# -*- mode: mandoku-view; -*-
#+TITLE: 珂雪詞
#+DATE: 2015-08-25 00:49:02.599753
#+PROPERTY: ID KR4j0061
#+PROPERTY: BASEEDITION WYG    
#+PROPERTY: JUAN 卷下
<pb:KR4j0061_WYG_002-1a>¶
欽定四庫全書¶
　珂雪詞巻下¶
　　　　　　　　　　禮部貟外郎曹貞吉撰¶
　　解語花(咏水仙同家弟作/)¶
鏤氷作面剪雪為衣溪畔盈盈女幽懐誰許相逢處翠¶
袖低垂不語淡黃睂嫵聽子夜歌殘白紵更難兼並蒂¶
連枝姊妹還同侣　因念雲迷洛浦自陳王去後離别¶
酸楚明珠翠羽相遲誤脈脈此情塵土花魂無主抵多¶
<pb:KR4j0061_WYG_002-1b>¶
少小牕㣲雨願年年月白風清仗東君留取¶
　　又(和人咏驪山温泉/)¶
蜃蒸作霧地湧成珠一水溶溶貯炎涼誰主大千界只¶
有清流可語乾坤奥府是天地恩波凝注閲從來蕭索¶
繁華多少傷心處　記否長生雨露乘春風靈液蕩潏¶
容與霓裳妙舞驚魂散鐵騎漁陽鼙鼓石蓮如許想舊¶
日魚龍無數悵華清一帶蘼蕪任撫今弔古¶
　　又(詠美人花間影和鳳于/)¶
<pb:KR4j0061_WYG_002-2a>¶
伯勞偷喚纔理晨粧小立東風徑緑隂深靚苔痕溼羅¶
襪一鈎清冷遲迴不定喜蝶粉花光相映生憎他倒暈¶
明霞漏洩驚鴻影　百襇繡裙厮稱似天風吹墮露桃¶
仙井冶遊暗省銷凝處怕惹離魂難靜流輝耿耿任撲¶
䔩亂紅飛暝帶滿身香氣歸來向枕邊猶剩¶
　　渡江雲(送蔣京少下第遊楚步其年韻/)¶
對西風一笑碧雲黃葉怊悵舊霜毫珠投仍按劒悔殺¶
平生未譜鬱輪袍雪花似翼桑乾路寒色刁騷任紛紛¶
<pb:KR4j0061_WYG_002-2b>¶
黃金白璧意氣属吾曹　帆搖女兒浦口新婦磯邊看¶
江天影倒問六朝艨艟鐡鎖盡逐洪濤蘆聲瑟瑟鵾絃¶
急伴漁火酒醒無聊湘岸濶回頭咫尺青霄¶
　　又(欲雪/)¶
溼雲黏似絮闗山凍合風色偃貂裘玉樓寒起粟知是¶
僊人咫尺駕銀虬黃昏漠漠牕影黑思挂簾鈎誰剪碎¶
明河氷水一夜下皇州　還愁孟婆潦倒滕六商量怕¶
梅花孤痩又化作輕煙薄霧繚繞枝頭五更錯認虚生¶
<pb:KR4j0061_WYG_002-3a>¶
白最分明碧落清幽成獨笑飛瓊畢竟遲留¶
　　珍珠簾(為牧仲題楓香詞/)¶
烏絲閒寫柔情句吟紅豆才子梁園新賦高調和人稀¶
似引商荆楚憶佩雙鞬隨豹尾諳出塞凄風冷雨辛苦¶
早中年易感鬢絲添素　又向粉署為郎聽薫香侍史¶
鵞笙曲度動魄復驚心耿一天星露江上青楓聞鐡撥¶
抵多少海飛山怒休訴倩岑牟狂客撾殘羯鼔¶
　　又(賦得水晶簾下㸔梳頭/)¶
<pb:KR4j0061_WYG_002-3b>¶
雕房幾曲桐隂裏金塘側第一傾城姝麗䰀鬌照人明¶
學逺山螺髻蟬影花光相撩亂襯一片芭蕉濃翠清綺¶
更珊鈎犀押冷波橫地　疑是月底初逢被氷輪掩映¶
織綃情思宛轉翫瓊顔倩曉風吹起人在銀河清淺處¶
倚白玉欄杆如水心醉想道書慵把幽懐旖旎¶
　　木蘭花慢(送孫開盛假歸用稼軒韻/)¶
桑乾河畔路沙似雪是還非想杖䇿從軍頻年轉戰今¶
始成歸金&KR0008;山南射虎更淋漓醉墨染弓衣白馬青絲¶
<pb:KR4j0061_WYG_002-4a>¶
未了霜鱸紫蟹空肥　擁麾清渭駐全師落日二陵西¶
早一騎黃塵數聲清角東下旌旗依稀四明狂客㸔江¶
湖滿地鷓鴣飛無那孫郎病骨不勝玉繞金圍¶
　　又(寄武曽/)¶
故人知我在枉尺素自菰蘆想秋錦堂中蕭然四壁鶴¶
徑親鋤蘧廬不堪回首望青山一髮淚痕枯九日龍番¶
葉落三秋葛鏡霜鋪　歸歟迢逓歲華徂眇眇正愁予¶
想夢覺沉唫鳥名脫佛魚喚娵隅南湖先生健否正長¶
<pb:KR4j0061_WYG_002-4b>¶
安氷雪上鬑鬚辛苦馮唐老矣煙波垂釣何如¶
　　又(送徐方虎假歸/)¶
官河懸夕照帆十丈影垂垂正白露橫空寒螿聲急蘆¶
葉爭飛追隨東門千騎羨相如擁傳有光輝驛路水明¶
沙碧江鄉蟹美鱸肥　東籬無恙柘桑圍罨畫越來溪¶
早魚鳥闗心煙霞寄傲才子初歸燃藜龍門太史擬江¶
山賀監是耶非莫戀紫蓴紅蓼來司玉册金泥¶
　　桂枝香(蟹/)¶
<pb:KR4j0061_WYG_002-5a>¶
風清露細早稻熟江鄉嫩涼無比八跪雙螯郭索迷離¶
煙水斷蘆折葦洲邊憩羨輪囷行沙如駛寒潮來去孤¶
舟没滅漁燈初起　正好是荒村雨霽問何人笭箵蕭¶
然汀嘴小市平橋過處霜天凝紫橙黃橘緑登高㑹醉¶
東籬酒人風致依稀記得魚莊設籪夜分無寐¶
　　齊天樂(蟬/)¶
前身疑是空山侣遺蛻杳然仙去露給資糧形藏宻葉¶
有得孤高如許緑隂亭午引天籟笙簧移宫換羽雨後¶
<pb:KR4j0061_WYG_002-5b>¶
㣲涼餘音搖曳過庭樹　依稀銀鴈柱𦂳被晚風吹斷¶
曼聲凄楚八尺琉璃半簾蒼翠睡起了無情緒秋來更¶
苦咽四壁寒蟲無聊和汝且莫哀吟覓疎林宿處¶
　　又(春晚同諸子遊祖園/)¶
城南韋曲東風路長蕪緑暗如許㡌影參差衣香掩冉¶
漸入水雲多處閒亭列俎似鮭菜江鄉茶煙顧渚浣盡¶
京塵一雙布穀樹隂語　深巵且共斟酌怕穿林風雨¶
亂紅無數節過浮觴人同荷鍤作達全忘羇旅遊絲飛¶
<pb:KR4j0061_WYG_002-6a>¶
絮倩燕嘴蜂鬚將春繫住芍藥開時又攜尊㸔去¶
　　水龍吟(咏栁絮用坡公楊花韻/)¶
千紅萬紫誰留頻驚暗裏韶光墜飛來何處漫天香雪¶
撩人情思纔過平橋又穿小徑柴門深閉任蜂鬚燕嘴¶
交銜不定三眠了還三起　記得鵞黃初撋等閒間又¶
成虚綴曉風乍引離魂難定杜鵑聲碎飄泊無心輕狂¶
有態恨抛流水願年年常傍永豐坊側㸔伊清淚¶
　　又(白蓮/)¶
<pb:KR4j0061_WYG_002-6b>¶
平湖煙水㣲茫箇人彷彿橫塘住碧雲乍起羽衣初試¶
靚粧楚楚露下三更月明千里悄無㝷處想蘆花蘋葉¶
㝠濛一色迷玉井峰頭路　莫是苧蘿未嫁曳明璫若¶
耶歸去遊仙夢杳瑤天笙鶴凌波㣲步宿鷺飛來依稀¶
難認風吹一縷泛木蘭舟小輕綃掩映問誰家女¶
　　又(春日送客過慈仁寺感舊/)¶
尋常彈指聲中優曇偶現空王地海棠着錦丁香衣紫¶
霞烘煙細急管哀絲青衫白袷嬉春情味嘆穠華電擲¶
<pb:KR4j0061_WYG_002-7a>¶
風流雲散容易下中年淚　身是金閨倦客賦渭城重¶
過蕭寺倡條冶葉笑人岑寂樹猶如此只有孤松似曽¶
扶我當時沉醉倩禪燈老衲往來指㸃說花榮瘁¶
　　又(咏蠟梅/)¶
嶺頭異種誰留檀心初暈猶含凍輕黃試着歌翻金縷¶
曉風吹送剪蠟王郎等閒粧㸃珠珠成鳳想壽陽閣下¶
飛來一片逺山際蜂黃擁　記否師雄曽夢月朦朧拂¶
衣寒重颯然驚覺天空雲淨翠禽㣲哢乳色侵鵞流光¶
<pb:KR4j0061_WYG_002-7b>¶
照夜暗香浮動願明年更綴如來金粟淡煙低攏¶
　　憶舊遊(題郭熙秋江行旅圖/)¶
㸔迷離一片淼淼洪波漠漠平沙烏柏丹楓岸問何人¶
驢背悵望天涯驚風亂葉飛墜㡌影任欹斜况幾縷殘¶
雲千尋疉嶂滿目蒹葭　荒寒入真境是舊日河陽貌¶
寫煙霞曽記遊呉楚泛扁舟東下指㸃神鴉少年回首¶
一夢江上聽悲笳更對此何堪京塵如霧棟開花¶
　　瑞鶴仙(咏灌嬰廟瓦硯/)　(照夢牕詞填/)¶
<pb:KR4j0061_WYG_002-8a>¶
嶙峋黃玉璞化陶泓光怪藝林棲託梅花費雕琢問何¶
時出土琉璃如削漢家封爵是潁隂諸侯刻桷嘆灌池¶
遺廟荒涼怊悵風雲刀槊　猶昨滎陽屯後白馬盟書¶
丹青酬酢幾年寂寞人礪劒牛磨角論功高值得詞華¶
消受十二龍賓盤礴試代他盾鼻磨來筆花亂落¶
　　宴清都(詠宋人大食甆茶杯/)¶
猶帶鯨波冷遙天色斷雲㣲露清影玻璃質脆盈盈不¶
類汝哥官定曽隨月葉金書煩赤罽拳鬚管領而今作¶
<pb:KR4j0061_WYG_002-8b>¶
承露銅盤僊人淚滴猶剰　思量紫袖昭容白頭阿監¶
深夜調茗松濤罷響流泉淡注碧梧銀井那堪回首天¶
上空暗憶龍團鳳餅伴高齋瀟灑琴罇小牕日永¶
　　花犯(詠花鴨/)¶
傍雕欄啄花唼葉呼名任遊戲依稀蘆岸蘸拍拍煙波¶
成隊飛起紅裙偷裹採蓮女船頭競弄水好趂取碧天¶
雲淡桄榔斑暗記　何人竹弓莫輕彈鴛鴦交頸處驚¶
他濃睡爭撲鹿澄潭下嫩黃難比渾迷却斷霞一㸃㸔¶
<pb:KR4j0061_WYG_002-9a>¶
隻影橫斜穿暮紫倩去伴甲煎銀葉蹣跚香霧裏¶
　　臺城路(詠隗囂宫甆盃/)¶
丸泥不閉函闗路神功煅來杯斚色映琉璃聲隨哀玉¶
淺碧嫩黃交射流霞欲化想西伯雍容葡萄傾瀉紫殿¶
基平何人收拾夜泉下　千年又成廢寺早霜鐘粥鼓¶
相伴清暇土嚙花斑魚吹浪白過眼興亡難話誰堪並¶
價有銅雀荒臺尚留殘瓦且盡深巵任更䦨燭灺¶
　　又(遼后洗粧樓/)¶
<pb:KR4j0061_WYG_002-9b>¶
東樓春色天邊落來時白蘋風作鳳輦曽留瑤臺乍起¶
粧㸃逺山睂角宫蟬綽約想欲動晨光未垂簾箔炫轉¶
熒煌明星一一帶池閣　興亡幾番過眼聽遊人指說¶
斜照城脚窣堵波高雨淋鈴急壞磴莓牆蕭索驚飈振¶
籜是曲裏琵琶白翎哀雀只有長河潺湲聲似昨¶
　　又(送分虎歸長水/)¶
秋隂慘淡天如墨城頭角聲初起野水長橋炊煙小市¶
魚尾斷霞成綺羇愁未巳怕土銼荒涼夜長難睡人影¶
<pb:KR4j0061_WYG_002-10a>¶
幢幢一行清露曉風裏　分湖紫蠏正美桃鄉新稻熟¶
流匙香細白鴈縱橫黄花爛漫還憶離亭曲子行縢漫¶
試便脚底匡廬不如歸計霜冷呉楓扁舟棲暗葦¶
　　栁色黃(對雨和竹垞/)¶
栁絮為萍梅子漸黃天氣如許溪雲乍起遮山釀做幾¶
絲㣲雨東西不定搖曳淡霧輕煙荷錢一一跳珠露庭¶
樹碧參差䕃青苔無數　平楚斷塘遙指如髮秧針緑¶
迷南浦暗想空江軋軋惟聞柔櫓亂紅無影寂寞靜掩¶
<pb:KR4j0061_WYG_002-10b>¶
疎籬銅街濕糝香塵路倩斗帳高眠小牕邊聽去¶
　　拜星月慢(秋日雨後飲宋子昭新泉亭座上聞歌/)¶
撩亂苔錢差池菱葉白板橋邊秋水㸃㸃浮漚溜銀塘¶
珠碎斷雲溼拖逗餘霞明滅暈作逺山螺髻薄暮罇開¶
正玉簫聲起　顫氷絃百囀春鶯脆西風冷月落朱門¶
閉一朶兩朶幽蘭共荷香迢逓汲新泉乍試龍團味紅¶
燈小不照愁人醉待歸時露滿閒堦有唫蟲伴睡¶
　　霓裳中序第一(詠龍鬚為渭清賦/)¶
<pb:KR4j0061_WYG_002-11a>¶
崢泓勢猶怒誰向層波剪氷箸憶當日青天乍擘伴火¶
鬛朱鱗度雲穿霧清秋島嶼抱驪珠濃睡腥雨莫也是¶
洧淵戰罷飄落翠蓬路　羈旅生涯如許還藏得鮫宫¶
幾縷輕綃鈿合潛貯怕一夜驚雷破壁飛舞何人拾鳳¶
羽便鬬草休教換去他年事天風鶴背拔下又重數¶
　　又(爲杞園題浮家圖/)¶
煙波寛幾許抖擻青蓑垂釣去恰流水桃花時節對西¶
塞山前一雙飛鷺高風可遡倩生綃三尺留取㸔歴歴¶
<pb:KR4j0061_WYG_002-11b>¶
筆牀茶竈泛宅畫中住　今古逃名漁父怕東華軟紅¶
如霧江湖自結鷗侣正栁下移船菰邊分路美人共蘭¶
渚又何必天家賜與仙槎上此生有分鼓枻帶笭否¶
　　綺羅香(宋牧仲座上聞歌/)¶
抹麗凝香池塘過雨屈注明河天際雪酒銀桃六月燕¶
山風味倩數聲玉笛吹來似一串驪珠擲碎看盈盈初¶
日芙蕖雙瞳剪水兩眉翠　青衫留落舊客遮莫嬌絲¶
脆管難令沉醉幾㸃螢光猶照蒼苔無寐好宫調賀老¶
<pb:KR4j0061_WYG_002-12a>¶
教成倦心情屏風立地漫流連入破伊州記楓香曲子¶
　　又(沈融谷新娶夫人善琹書同人共賦/)¶
栁宻藏鴉堂空語燕大好夭桃天氣蝶粉初消二月東¶
風破睡鏡奩映筆格珊瑚硯匣伴眉粧翡翠最憐他腕¶
底橫斜烏絲閒寫麗情字　珍珠指下亂撒彈入明光¶
一曲聲隨流水兒女喁喁㸃綴小牕幽致妒兩行銀鴈¶
輕飛墮萬里玉闗清淚記夜深金鴨燒殘迷離香霧裏¶
　　瀟湘逢故人慢(張晴峰脩雷琴成有贈/)¶
<pb:KR4j0061_WYG_002-12b>¶
千年神物是天寶元音宣和遺譜零亂金徽苦想閱遍¶
繁華蘧然今古流水高山彈不盡喁喁兒女當此際燕¶
市重遊白髮郎官知汝　續鸞膠調鳳咮早韻磬琤琮¶
響泉凄楚百衲還堪鼓似海岸窈㝠成連徑去危柱哀¶
絃抵多少驚沙飛雨再等到蛇蚹紋成又是幾番旦暮¶
　　永遇樂(送孫屺瞻學士歸省/)¶
十丈蒲帆一篙秋水仙舟天際繡虎才人珥貂貴客歸¶
作承歡計當年射䇿五雲日下臚唱魏公第二羨璧人¶
<pb:KR4j0061_WYG_002-13a>¶
天街衣馬夾道爭㸔如蟻　紫宸朝罷講筵初御金椀¶
天漿親賜東觀深嚴北門清切待署黃麻紙君恩暫許¶
湖山佳處添箇宫袍萊子須珍重黑頭卿相碧紗名氏¶
　　又(和人望崋山/)¶
誰鑿鴻濛最驚人處芙蓉千丈激蕩疑潮崩騰似馬羅¶
列兒孫狀八荒雷雨一天蒼翠縹緲靈旗想像待清秋¶
憑陵絶頂畫裏秦川如掌　潼闗孤聳黃河東注俯覽¶
翻増惆悵颯颯天風冷泠環珮九節仙人杖咄哉韓子¶
<pb:KR4j0061_WYG_002-13b>¶
蒼龍迴馭那得褰衣長徃耐可拉青蓮居士三峰高唱¶
　　消息(和錫鬯度鴈門闗/)¶
蕭瑟闗門西風吹雪貂裘都偃蟻垤行人羊膓驛路哀¶
角邊聲怨魚海氷寒龍沙戍斷歴亂蓬根飛捲悵青衫¶
暮雲驅馬望盡蒼蒼脩坂　絶壁祠堂趙家良將入夜¶
靈旗如電折㦸沉沙老兵拾得磨洗前朝辨塞鴈南飛¶
滹沱東注可惜英雄人逺問誰是封侯校尉虎頭仍賤¶
　　秋霽(本意/)¶
<pb:KR4j0061_WYG_002-14a>¶
過雨長天早露重閒階新月如沐射角明河垂簷珠斗¶
苔影上人眉緑流螢誰撲霜紈小扇銀塘曲渾無寐風¶
度藥欄戛戛響脩竹　漏殘酒醒篆冷煙銷隱壁秋蟲¶
似伴幽獨拂莓牆花香作陣秋蘭綽約疑空谷故國難¶
窮千里目悠然歸興只在黃葉村中白蘋鄉裏數間茅¶
屋¶
　　南浦(春水用玉田詞韻/)¶
新漲碧于天近清明做弄橫塘晴曉輕燕掠波圓靴文¶
<pb:KR4j0061_WYG_002-14b>¶
細一片麯塵誰掃魚梭織影跳珠只似荷錢小催雨東¶
風寒又暖緑遍長堤芳草　漫漫别浦瀠洄驚畫船簫¶
鼓鷗眠未了鴈齒接紅橋漁莊逺何處鳴榔聲到斷煙¶
渺渺斜川如帶平蕪悄撲面楊花飛作陣添入浮萍多¶
少¶
　　又(秋水再&KR1099;前韻/)¶
片月映寒汀碧澄澄人對江山清曉緑淨繞柴扉晴磯¶
上巳有垂楊先掃蘆花似雪連拳鷺占圓沙小淡抹遙¶
<pb:KR4j0061_WYG_002-15a>¶
天渾一色夾岸粘雲衰草　百川爭赴長河㸔魚牀燈¶
火黃昏近了白露老蒹葭清歌發無數採蓮船到平湖¶
浩渺芙蓉落盡空潭悄又是霜明波冷後此際撈蝦人¶
少¶
　　花發沁園春(詠司馬相如私印/)¶
倒薤披離朱絲零亂土花苔葉交亞龍文覆斗天色垂¶
隂温潤玉情堪把千秋作者字裏認當年司馬嘆經過¶
華屋山丘閲人良自多也　辛苦臨卭書劍倩何人昆¶
<pb:KR4j0061_WYG_002-15b>¶
刀刻鏤風雅凌雲賦就卓女粧成十様蠻牋親打纎纎¶
欲下早逗漏明紅一罅好留伴硯匣琉璃冷光朝暮相¶
射¶
　　又(賦得流水桃花色/)¶
萬㸃殘紅五更㣲雨夜來初塟傾國暗落無聲飛流不¶
定染就明霞一色鮫姝淚織似淡抹胭脂還溼最好是¶
啖影游魚儵然身住花宅　莫也神仙作劇賺溪邊漁¶
人歸路難識一篙渡濶千尺潭深根葉漫從尋覔珊瑚¶
<pb:KR4j0061_WYG_002-16a>¶
浪擲任送下東溟無力蕩空濛水氣花光赤城雲起相¶
射¶
　　尉遲杯(詠朱碧山銀槎照蔡松年詞填/)¶
黃流注送扁舟似葉凌雲渡蟲書猶記當年想見良工¶
心苦何人稱杜舉都不管華堂幾朝暮但茫茫醉了還¶
醒夢裏居然千古　因思博望去逺縱苜蓿蔔萄回首¶
非故太乙爐開朱提液冷好泛明河深處問此去盈盈¶
一水曽否有黃姑相逢語慢學他羽化神奇酌盡天漿¶
<pb:KR4j0061_WYG_002-16b>¶
無數¶
　　望逺行(咏延陵季子劍/)¶
寒星黯淡青銅色出匣驚飛風雨龍鱗三尺虎氣千年¶
彷彿精靈堪語記得當時曽帶故人荒隴此道于今如¶
土挹神光重見&KR0227;裳楚楚　賓旅鳴珮中原歴聘只解¶
識寸心相許回首蘇臺魚膓忽起散亂長鈹無數試弔¶
要離墳草鴟夷潮水一様英雄難訴對州來君子恩讐¶
忘否¶
<pb:KR4j0061_WYG_002-17a>¶
　　解連環(咏蘆花遙和錢舍人/)¶
驚風凄切滿江干一片凍雲吹折飄萬㸃不辨東西枉¶
賺得行人鬢絲添雪明月光中隱沙岸鴻聲清絶更閒¶
隨釣艇暗入柴門伴人騷屑　助他怒潮嗚咽捲興亡¶
舊恨浪花明滅笑垂楊只解飛綿難㸃上征衫迷離成¶
鐡露冷蒹葭還記得緑芽如髮問故家秋娘何在風流¶
總歇¶
　　一寸金(詠長平遺鏃/)¶
<pb:KR4j0061_WYG_002-17b>¶
數㸃寒鋩入眼離離土花碧是咸陽王者神兵親鑄沉¶
沙千載耕夫重得黯黮黃金色試磨洗猶堪穿石笑平¶
原計誤馮亭圍合邯鄲幾輕擲　暗想當年武安初將¶
疾聲撼趙壁早沙蟲猿鶴一軍都化粘雲衰草戰塲如¶
昔鬼哭西風裏最慘澹天隂月黑乍摩挲線齒銀䦨怕¶
帶青燐跡¶
　　風流子(京口懐古/)¶
三山圍鐡甕孫郎後今古幾英雄憶北府參軍寄奴王¶
<pb:KR4j0061_WYG_002-18a>¶
者金戈鐡馬橫據江東凌歊上歌風追漢帝置酒宴羣¶
公一代偉人龍行虎步十年征戰洛下闗中　祇今憑¶
弔處佛貍祠下路煙樹㝠濛爲念尋常巷陌社鼓連空¶
算碻磝戰地幾多白骨金焦名勝兩㸃青峰惟見驚濤¶
滿眼東去匆匆¶
　　又(金陵懐古/)¶
大江流日夜寒潮急寂寞打空城想玉樹曲終梁塵爭¶
落金釵垂後斜月低橫如今但荒臺存瓦礫廢殿走鼯¶
<pb:KR4j0061_WYG_002-18b>¶
鼪桃葉渡頭半篙春水莫愁湖畔一片秋聲　南唐成¶
徃事攝山㸔斷碣夢裏三生千載澄心堂紙撥鐙書名¶
歎衣冠王謝高低禾黍文章庾鮑冷落沙汀依舊龍蟠¶
虎踞渺渺峰青¶
　　又(姑蘇懐古/)¶
胥門懸落日東風軟人立小斜廊是越女靚粧舞停歌¶
罷捧心無賴展轉迴腸難重問錢江煙水白檇李陣雲¶
黃歌吹海中荒哉旦暮温柔鄉裏老矣君王　勾章烽¶
<pb:KR4j0061_WYG_002-19a>¶
火急見姑蘇臺畔長劍如霜誰念鴟夷相國目斷危檣¶
早輕裝一舸浮家逺去功成身退磊落行藏回首故宫¶
花草難遣茫茫¶
　　又(錢塘懐古/)¶
英雄開草昧山衣錦萬弩射潮低彼呉越一王高車駟¶
馬威靈五季玉册金泥驚回首西陵煙月淡葛嶺斷霞¶
飛三竺六橋老髯曽醉斜風細雨和靖頻題　六飛南¶
巡後西湖比西子緑拆紅欹惟憶金明池水禾黍離離¶
<pb:KR4j0061_WYG_002-19b>¶
想德壽重華兩宫遊幸綺羅絃管繚繞蘇堤千載江山¶
如故還使人悲¶
　　又(題劉岱儒葭水山房/)¶
城南泥水路蒹葭滿白露曉蒼蒼想茅屋數間中央宛¶
在青蓑箬笠何處鳴榔漁歌發斜風楊栁岸細雨薜蘿¶
牆鷺立晚汀㸃開波面鴉翻亂葉界破殘陽　伊人高¶
卧處有茶鐺丹竈布被繩牀遙指軟紅十丈應笑人忙¶
似煙波釣叟浮家泛宅魚鰕結伴雲水為鄉誰道桃花¶
<pb:KR4j0061_WYG_002-20a>¶
片片誤却劉郎¶
　　疎影(咏落照遙和錢舎人/)¶
斜陽欲下學西流弱水如電傾瀉未免多情弄影蒼然¶
迴光更戀亭榭明霞幾縷霜天赤掩映作江山圖畫最¶
撩人烏桕丹楓常是借他聲價　依約黃昏近矣齊飛¶
並孤鶩秋色瀟灑莫向樓頭賺得愁人一地迷離生怕¶
平蕪衰草凄涼處有多少暮雲歸馬倩開元小李將軍¶
海岸斷紅描寫¶
<pb:KR4j0061_WYG_002-20b>¶
　　又(黃梅遥和武曽/)¶
春前數㸃向水邊林下孤影凌亂圓磬開時一抹檀心¶
明霞暈去還淺分他厓蜜餘甘後怕金粟如來窺見映¶
短籬初月㣲昏迢逓暗香門掩　蜂凍寒聲細細偶來¶
覔蕋處飛入難辨莫是僊人淚滴銅盤幻作此花生面¶
誰家少婦年年織織不到乳鶯嬌蒨趂夜燈移近罇前¶
騐取珀光濃淡¶
　　又(詠金絲荷葉/)¶
<pb:KR4j0061_WYG_002-21a>¶
絲縈别浦似嫩荷出水青青如許弱蔕牽風乍宻還疎¶
不礙蜻蜓來路何人種向西牕外添幾㸃黃昏㣲雨若¶
遣伴翠葢紅衣玉井更無尋處誰把嘉名錫汝傍葓¶
塘蓼岸歌罷金縷淺碧初勻手弄柔波淡沲難成珠露¶
深秋怕作䦨珊别共三十六陂凄楚且逐他荇葉田田¶
一曲風潭清暑¶
　　八寶粧(咏未央宫銅奩/)¶
渭上西風漁牀晚照鐡網千絲初舉翡翠迷離光映水¶
<pb:KR4j0061_WYG_002-21b>¶
一片苔痕凄楚咸陽遺製花天月地樓臺蜂黃蝶粉重¶
重䕶細字蟲魚繡斷依稀金縷　未央抛擲何年昆吾¶
村外溼燐入夜偷聚慣㸃綴鮫宫眉嫵問飛燕菱花曽¶
貯思伴侣銅駝陌上黃昏聽盡瀟瀟雨算流落人間玉¶
箱也出茂陵去¶
　　霜葉飛(村居/)¶
數間茅屋荒原悄紆迴樵徑幽獨半竿斜照亂鴉啼早¶
隴頭歸牧㸃幾樹丹楓似簇空林墮葉聲聲續喜野老¶
<pb:KR4j0061_WYG_002-22a>¶
忘機共領畧清泉白石閒伴麋鹿　入畫范緩倪迂柴¶
門雙掩靜對千尺飛瀑繩牀高卧聽秋風問何榮何辱¶
漫料理牛衣&KR0034;&KR1913;凝寒未到深谿谷倩濁醪消長夜醉¶
裏生涯悠然良足¶
　　蘇武慢(元宵雪後作/)¶
皓魄初圓罡風猶勁剪破彤雲萬里桂影扶疎嫦娥清¶
冷白玉樓頭似水銀花作陣火樹迷空照見離離珠蕋¶
想蜀天積雪峨嵋崖下佛燈如此　何須問雙鳳雲間¶
<pb:KR4j0061_WYG_002-22b>¶
六鰲海上簫鼓聲中燕喜竹葉橫牕松隂滿徑有箇幽¶
人在裏白眼誰同青罇易歇赤脚層氷遊戲應難尋千¶
樹梅花長笛一聲而已¶
　　惜餘春慢(雨雹/)¶
窈窕紋紗參差曲檻無計消他長夏金鉦匿影石燕穿¶
雲縹緲靈旗來也隱隱輕雷度時不惜真珠抛殘盈把¶
似湘妃游泳玉徽零亂氷絃彈罷　又疑是破陣錢塘¶
青天飛去雪霰一時交下介山昨夜風雨黃昏霹靂車¶
<pb:KR4j0061_WYG_002-23a>¶
憑誰借怊悵方塘碧筒出水初圓怎禁狼藉助新涼午¶
夢繩牀彷彿聲飄鴛瓦¶
　　沁園春(長夏少事撫枕輒睡夢境荒忽不一而足/因集古人夢事成篇)¶
梧影初回槐角風涼引入華胥見蝴蜨園中翩翩晒粉¶
邯鄲道上袞袞騎驢蕉鹿慵㸔櫻桃空啖擬上蚍蜉王¶
者書南柯郡有同昌嘉禮覔醉何如　排空馭氣歸歟¶
更嬝嬝巫雲送我車問風雨連宵西施曽塟鳳凰再降¶
蕭史焉居黍米山川蘧廬將相一瞬悲歡付子虚醒來¶
<pb:KR4j0061_WYG_002-23b>¶
後對荳棚茗椀半晌躊躇¶
　　又(贈栁敬亭/)¶
席㡌單衫擊缶嗚嗚豈不快哉况玉樹聲銷低迷禾黍¶
梁園客散清淺蓬萊蕩子辭家羈人逺戍耐可逢塲作¶
戲來掀髯笑謂浮雲富貴麯蘖都埋　縱橫四座嘲詼¶
歎歴落嶔崎是辨才想黃鶴樓邊旌旗半捲青油幕下¶
罇俎常陪江水空流師兒安在六代興亡無限哀君休¶
矣且扶同今古共此銜盃¶
<pb:KR4j0061_WYG_002-24a>¶
　　又(病齒戲作/)¶
檢㸃形骸牙齒空存凋零可哀似潮嚙危巖谽谺欲墮¶
蟲雕敗葉次第成灰活玉巢邊大郎遊戲狗竇從君出¶
入來昌黎曰倘歲常落一兩紀奚猜　只愁三五為儕¶
𢬵一夜霜風散早梅彼伏生牀上傳經詰曲張君柱下¶
覔乳徘徊語怕成訛食還喜軟遮莫廉頗善飯哉柔能¶
久但吾生舌在暫此銜盃¶
　　又(泛舟明湖訪仲愚留飲即事有李道思劉伯敘/繼至)¶
<pb:KR4j0061_WYG_002-24b>¶
所謂伊人一水盈盈欲徃從焉見鴈影蕭條煙波上下¶
漁歌欸乃笭箵便娟雨笠煙蓑癭瓢竹杖衰栁殘荷望¶
渺然櫓聲斷恰門橫短港巷面青山　一觴一詠流連¶
殊不似扁舟雪夜還况高議雲生尊同北海勝流狎集¶
客比西園鴻爪遭逢萍蹤聚散絶勝他人交十年𢬵沉¶
醉問中秋好月可照湖干¶
　　又(題美人畫芙蓉/)¶
嬝嬝亭亭何處折來芙蓉一枝是青溪女士寫生妙手¶
<pb:KR4j0061_WYG_002-25a>¶
花光粉膩遊戲為之縱使無情也應有恨月白風輕欲¶
墮時堪憐處傍沙汀蘆岸掩冉丰姿　多愁多病蛾眉¶
便畫出傷心寄阿誰憶紅樓倦繡輕拈小筆烏絲罷詠¶
淡抹唇脂更費雌黃枝頭㸃染添箇翩翩蝴蜨兒吹能¶
起笑拂蠅成誤老眼迷離¶
　　又(讀子厚新詞却寄/)¶
不見澂庵六年於兹思如之何憶大明湖畔論心握手¶
之萊海上痛飲高歌以子襟懐消人鄙吝叔度汪汪千¶
<pb:KR4j0061_WYG_002-25b>¶
頃波分袂後想生平意氣暗裏蹉跎　驚聞二䜿相苛¶
早伏枕山中嵗月多幸清漳第近時過小阮人來不夜¶
問訊無他𢬵事醫王未驅窮鬼且負青青六尺蓑長安¶
市悵故人疎放老子婆娑¶
憑藉飛鴻貽我一編花間草堂喜風流旖旎小山珠玉¶
驚心動魄西蜀南唐更愛長篇嶔崎歴落辛陸遙遙一¶
瓣香吟哦久妬金荃佳句遂滿奚囊　休論小弟行藏¶
歎筆硯年來已盡荒縱勞他精衛難填悶海傾來米汁¶
<pb:KR4j0061_WYG_002-26a>¶
莫潤愁膓鳥亦傷心花能濺淚獨對東風舞一塲如何¶
是羨扁舟漁父蘆荻蒼蒼¶
讀罷新詞擊碎唾壺悄然以悲任邯鄲枕上重裀列鼎¶
大槐宫裏貂錦蛾眉未了功名難消磊塊不向空門何¶
處歸又底事問安期高誓乞取刀圭　茫茫大造誰知¶
况世上原無真是非彼南蕐齊物呼牛呼馬靈均呵壁¶
將信將疑我賦三章為君七發得愈頭風或有之掀髯¶
笑望西山一帶暮雨迷離¶
<pb:KR4j0061_WYG_002-26b>¶
　　又(送藍公漪還閩/)¶
閩海畸人凌轢詞壇飛揚若斯况煙雲落紙南宫北苑¶
錕鋙切玉周鼎商彞大翮山頭鴻都門下一藝分來自¶
可師延秋路對西風黃葉欹㡌吟詩　滄浪遺派攸歸¶
除高棅林鴻更有誰喜霜濃月白共君一醉短衣孤劍¶
此去安之三尺殘陽兩行枯栁衰草平蕪有所思今行¶
矣想舊廬無恙松菊依稀¶
　　又(日照李伯開作生壙成自題云竹帛誰千古煙/霞我一丘余喜其能達生也詞以贈之)¶
<pb:KR4j0061_WYG_002-27a>¶
表聖之徒富貴浮雲能齊死生憶早年任俠千夫辟易¶
中年策杖五岳縱橫紫塞黃榆短衣孤劍鬱鬱胸蟠百¶
萬兵今老矣向荒山寄跡汐社藏形　牛眠好卜佳城¶
便撒手懸厓自在行彼麒麐贔屭誰當不朽煙霞没滅¶
我本無營大海潮青嵐峰月白樂此安知後世名君無¶
語持黃金鑿落飲若長鯨¶
　　又(再贈李君聊廣其意/)¶
日月跳丸虎頭健兒鷄皮老翁笑求仙問藥都無憑據¶
<pb:KR4j0061_WYG_002-27b>¶
靈椿朝菌一様成空羊角扶搖枋榆棲止總在茫茫噫¶
氣中何處問有南柯太守馬鬛高封　達人遊戲神通¶
便塜象祁連蟻垤同甚珠襦玉匣牛羊廢壠金鳬銀鴈¶
禾黍秋風天地蘧廬乾坤窀穸千載王孫道未窮今古¶
恨是白楊衰草掩盡英雄¶
　　八歸(題其年填詞圖/)¶
散聖安禪烏衣白袷淡宕風流如許酒旗戲鼔人間世¶
博得蕭然驢背鬚眉塵土凌轢詞壇三十載寫六代興¶
<pb:KR4j0061_WYG_002-28a>¶
亡無數翻墨瀋歴落嶔㟢㸔海奔鯨怒　誰拂生綃作¶
照維摩清冷坐對散花天女三叠霓裳一聲河滿曲項¶
琵琶金縷問英雄紅粉可到相逢斷膓處想歌䦨深巵¶
㣲勸銀甲春寒水沉香慢炷¶
　　賀新涼(再贈栁敬亭/)¶
咄汝青衫叟閲浮生繁華蕭索白衣蒼狗六代風流歸¶
扺掌舌下濤飛山走似易水歌聲聽久試問於今真姓¶
字但回頭笑指蕪城栁休暫住譚天口　當年處仲東¶
<pb:KR4j0061_WYG_002-28b>¶
來後斷江流樓船鐡鎖落星如斗七十九年塵土夢纔¶
向青門沽酒更誰是嘉榮舊友天寶琵琶宫監在訴江¶
潭憔悴人知否今昔恨一搔首¶
　　又(送周雪客南歸/)¶
雲際孤帆巻送將歸登山臨水離情難遣年少周郎江¶
左去望裏寒林霜泫問底事頻勞雙繭奕葉才名推繡¶
虎共秦淮春水無深淺逸興到剡藤展　風流顧曲亭¶
邊顯是何年㸔山讀畫佳名題扁擊筑燕臺文酒伴自¶
<pb:KR4j0061_WYG_002-29a>¶
愧淮南雞犬驪駒唱寧須求免歸矣青溪三尺棹坐六¶
朝金粉繙前典江似練為君剪¶
敗葉西風捲近河橋六花片片離觴聊遣撲面驚沙森¶
似霧日暮蘆溝氷泫寒夜凍馬毛如繭為愛雲山歸去¶
好諒雲山於子情非淺五岳志向禽展　文章雖以幽¶
棲顯更須憑經綸大手為時盧扁路近三茅丹鼎在洞¶
裏一聲仙犬塵土夢知君其免淮水東邊明月上問齊¶
梁佳勝何人典春草緑不容剪¶
<pb:KR4j0061_WYG_002-29b>¶
　　又(寄李武曽用朱錫鬯韻/)¶
潦倒壇松醉是何人單衣白袷維朱與李十日蘆溝橋¶
下别上已清明之際㸔匹馬蕭然高寄幾度見詩詩總¶
好詠蠻花犵鳥無前輩石鼎倡誰侯喜　杜鵑聲裏人¶
憔悴問何如東方索米千金裘敝身世頓成風六鷁不¶
僅文章而巳慚鹿鹿遂同餘子夢裏故人頻握手送離¶
愁幾捺瀟湘水可想見吾懐矣¶
　　又(壬子歲寄家弟用韻/)¶
<pb:KR4j0061_WYG_002-30a>¶
猶記燕臺醉歎無何斷雲飛絮匆匆行李大纛高牙今¶
異域縹緲碧雞天際有蘋末清飈相寄出守一麾誰抵¶
掌莫長風萬里成吾輩不聞見那嗔喜　中郎阿大形¶
骸悴悵年年陟釐紙尾毛君頭敝自是不歸歸便得栁¶
下寧辭三巳須認取妄庸男子夢裏相逢終幻劇要徐¶
牽百丈牂牁水五岳志有年矣¶
　　又(得來韻再和/)¶
駘蕩春如醉踏東華軟紅十丈隨他趙李前路茫茫何¶
<pb:KR4j0061_WYG_002-30b>¶
所似悶海難尋邊際得新句佳名黔寄聞道東山堪躡¶
屐須磨崕潑墨驚時輩頻置酒羣公喜　天南地北人¶
同悴歎婆娑潘郎鬢影經霜先敝三世金環誰認取顧¶
況中情難巳彼達者延陵季子槐緑垂垂侵麥秀動歸¶
心一片明湖水長太息吾衰矣¶
　　又(寄鄧孝威/)¶
才子生南國坐江樓擁書十萬百城難敵高宻元侯門¶
第在伯道清風奕奕㸔威鳳矕龍氣色屈指騷壇誰執¶
<pb:KR4j0061_WYG_002-31a>¶
耳羨葵丘玉帛長干側千古事名山得　慚余潦倒東¶
溟客望龍門清塵濁水蓬蹤疎隔八月西風吹鴈羽漫¶
學秋蟲唧唧攜布鼓雷門偷擊汪李比來情更好似桃¶
花流水深千尺空夢到䢴溝碧¶
　　又(送阮亭東歸兼悼西樵/)¶
倦客歸轅里恰三秋霜林葉散鯉魚風起四角紅氊&KR1042;¶
子背躑躅河橋之際趂不上東華宵騎三&KR1099;凄涼渭城¶
曲感生平清淚如鉊水知我者惟兄耳　重逢蕭寺人¶
<pb:KR4j0061_WYG_002-31b>¶
憔悴憶君家中郎阿大清言何綺杳矣人琴千載恨宿¶
草吞聲未巳離緒到中年如此生不成名身已老歎虎¶
頭食肉非吾事空擊筑長安市¶
　　又(鴉陣/)¶
鴉陣來沙渚逗輕寒霜天一抹晚紅如縷掠下晴牕驚¶
帛裂影逐斷雲歸去伴黃葉蕭蕭亂舞寒話空林飛且¶
止似商量明日風兼雨聲啞啞倩誰訴　黃雲城畔知¶
無數趂星稀月明三匝一枝休妬鴈字橫斜紛幾㸃極¶
<pb:KR4j0061_WYG_002-32a>¶
目江村煙樹惆悵煞落霞孤鶩啼向碧紗堪憶逺最凄¶
涼織錦秦川女空房宿淚偷注¶
　　又(放魚/)¶
縱爾遊深壑早徜徉靴文細浪擲梭騰躍老子長齋無¶
所用忍見刀砧揮霍活汝者陽侯一勺莊惠臨濠頻問¶
答子非魚何以知魚樂吾意在神㝠漠　金溝流水環¶
城郭更何殊滄溟無際鯤鯨盤礴幸免漁蠻垂釣手咫¶
尺江湖自若從此去好生頭角恩怨於今都忘了任隋¶
<pb:KR4j0061_WYG_002-32b>¶
珠相報甘投却㸔六宇莽寥廓¶
　　又(冬夜書懷/)¶
斜漢西南落正繁霜闗河凄𦂳攪林風惡歴歴大星垂¶
幾㸃光射五雲樓閣聽寒夜數聲殘柝濁酒一盃澆磊¶
塊笑枯膓那得生芒角吾所志在林壑　鯫生福相天¶
然薄對西風稜稜痩骨支牀如削老矣北堂人健否夢¶
裏乍逢還覺慚愧殺林邊鳥鵲頭秃毛君歸亦得淡生¶
涯老瓦盆中樂追麑犢力耕作¶
<pb:KR4j0061_WYG_002-33a>¶
　　又(送霂/)¶
慘澹征車發正連宵狂飈拂地琤琮金鐡老淚臨岐餘¶
數㸃灑向闗山殘月笑䑛犢年來更切歸去高堂頻問¶
訊莫輕言遊子傷神絶人兩地腸千結　匆匆慣作天¶
涯别似孤鴻雪中留爪翩然飛越一束書囊驢子背老¶
僕長鬚蹩&KR0887;惆悵煞鳩巢計拙弱妹牽衣遲汝去意徬¶
徨爲我添嗚咽今夜在誰家歇¶
　　又(為其年題詞/)¶
<pb:KR4j0061_WYG_002-33b>¶
光怪騰蛟蜃化髯公壺中墨汁離奇輪囷海若驚飛天¶
呉走翠節靈旗隱隱憑誰話六朝金粉譜入鵾絃三千¶
曲寫氷車鐡馬無窮恨數紅豆記宫本　烏衣王謝江¶
東俊是當年將軍猿臂虎頭猶困羸馬敝裘銅駝陌博¶
士賢良待問賦朱鷺黃驄惟謹擊筑且隨屠狗輩任西¶
風吹老滄浪鬢秋氣肅鴈聲𦂳¶
　　又(送洪昉思歸呉興/)¶
年少愁如許嘆羈棲京華倦客雄文難遇廣漠寒風吹¶
<pb:KR4j0061_WYG_002-34a>¶
觱篥彈鋏歌聲太苦且白眼㸔他詞賦單絞岑牟直入¶
座𢬵酒酣撾碎漁陽鼔欹㡌影棹頭去　湖山罨畫迎¶
人住溯空江白雲紅葉一枝柔櫓歸矣家園燒笋熟五¶
岳胸中平否學閉户讀書懐古舟過呉門頻問訊是伯¶
鸞德耀傭舂處魂若在定相語¶
　　又(二月二日/)　(宣岳州捷是日大雪和其年/)¶
鐡騎連營下羨奇謀真同六出鋒銷荆野試問洞庭深¶
幾許春水纔堪飲馬露布到甘泉宫也殿上雲迷三素¶
<pb:KR4j0061_WYG_002-34b>¶
色正仙人玉戲飄鴛瓦簾影動冷光射　方圭圓璧渾¶
無價近蓬萊天顔喜氣玲瓏欲化白虎幢前霜㦸擁荼¶
作軍容豈借積三尺瑤華不夜遙想璚樓歌舞處延鄒¶
生枚叟珠璣瀉恩波淼入清灞¶
　　又(詠茨菰/)¶
急雨跳珠濺洗長汀琅玕三尺亭亭如箭燕尾㸃波渾¶
不定一縷碧霞輕剪笑菱角雞頭價賤葉爛西灣人别¶
後最蕭條玉露秋風戰空極目楚江逺　漂流萬顆沉¶
<pb:KR4j0061_WYG_002-35a>¶
雲散伴寂寥蓮房墜粉紅粧零亂蘋末驚飈連紫籜穩¶
宿沙洲鳬鴈任漁艇釣絲斜罥聞道彫葫堪作米莽披¶
離太液池頭徧留取配青精飯¶
　　又(地震後喜濓至都門/)¶
乍見銜悲喜又經過空花泡影途分人鬼痩骨嵓嵓驢¶
背下強拭䦨干别淚帶秋雨秋風情味爾未成名吾將¶
老問荒山負耒何年事生計在尚餘幾　傳聞消息驚¶
千里累衰親蕭條白髮闗心遊子無限蒼生歸劫火我¶
<pb:KR4j0061_WYG_002-35b>¶
輩偶然活耳還共飽長安珠米苦語難終嫌夜短鐙熒¶
熒一㸃搖牕紙燕酒薄那能醉¶
　　摸魚子(拜墓/)¶
幾年來西州拜掃羊曇傷盡懐抱心驚寒食棠梨雨又¶
是粘天衰草尋壞道知多少飛烏銜紙青山繞頽垣桑¶
棗算只有牛羊日斜來下拍手牧童笑　千秋事誰定¶
榮華壽考北邙松栢多了豐碑贔屭崢嶸處一様西風¶
憑弔吟望好君不見玉泉流水濺濺到單衫破㡌對吹¶
<pb:KR4j0061_WYG_002-36a>¶
角殘霞打頭敗葉寂寂古原悄¶
　　又(咏蓴/)¶
好清秋江湖滿眼畫船鷗鳥爭路柔花嫩葉何人摘兩¶
兩輕舠如鶩君莫誤須珍重迷離白露為霜處滑絲凝¶
筯憶千里東呉未施鹽豉入洛舊時語　青門外蘋末¶
涼風㣲度片帆乗興歸去此行但為鱸魚鱠那得闗情¶
如許君莫妬須記取青山紅樹空江渡夢回鳴櫓溯萬¶
頃平波田田荇葉欹枕對煙雨¶
<pb:KR4j0061_WYG_002-36b>¶
　　又(西直門外作/)¶
北邙邊高低丘壠縱橫無數羊虎玉魚金椀何時葬又¶
見斷碑如礎魂自語須認取文章功業難憑據白楊老¶
樹戰一片秋聲向人頭上颯颯作涼雨　西州路敗笠¶
青衫羈旅緇塵撲面來去黃蘆苦竹千秋恨都付紙錢¶
飛處天已暮想入夜雲旗風馬精靈度荒涼三户共塜¶
上狐狸山中木客同結歲寒侣¶
　　又(答沈融谷/)¶
<pb:KR4j0061_WYG_002-37a>¶
坐江樓氷甌滌筆新翻水調南浦瑤華飛落長安市紅¶
豆譜來非誤良夜聚有多少烏衣白帢同罇俎悠然懷¶
古甚蘭畹金荃尊前復雅未抵玉田句　深巵勸從事¶
青州太苦匆匆鮭菜無序虎房橋畔霜花冷撲上征衫¶
如霧君且住君不見團圞好月參旗度高齋歸去想鳳¶
咮嶙峋龍賓磊落又寫麗情賦¶
　　又(題錫鬯蕃錦集/)¶
裊茶煙吟成樂府旗亭畫壁無數龍梭一擲光凌亂碎¶
<pb:KR4j0061_WYG_002-37b>¶
剪碧霞千縷紅豆譜彷彿似方圭圓璧氷花鑄高岑李¶
杜入主客圖中新聲古調總屬麗情句　前身是白石¶
仙人非誤精靈虎僕輸汝長安簫鼓千門熱閉戶著書¶
良苦寒欲去又早是春鐙金薤琳瑯處天衣重補羨妙¶
手針神絲絲無縫莫被夜來妬¶
　　又(寄贈史雲臣/)¶
繞荆溪數間茅屋竹山舊日曽住吟花課鳥無遺恨領¶
袖詞塲南渡逐電去誰更續哀絲脆管紅牙譜湖山如¶
<pb:KR4j0061_WYG_002-38a>¶
故又幻出才人鏤氷繪影抒寫斷腸句　鵾絃上彈入¶
蝶菴金縷平分髯客旗鼓搓酥滴粉方成調偷換羽聲¶
凄楚推獨步須信道秦黃蘇陸無今古江東日暮想席¶
帽風欹春衫酒溼行過翠藤路¶
　　又(方渭仁葺健松齋幸園松之存也詞以贈之/)¶
響晴濤綠隂半畝神龍拏攫煙霧闗門一夜喧銅馬波¶
上鯨鯢爭怒鳴戰鼔有多少蘭亭梓澤皆塵土午橋如¶
故縱劫火茫茫斧斤不到交讓大夫樹　江東秀王謝¶
<pb:KR4j0061_WYG_002-38b>¶
衣冠最古五陵佳氣呵䕶霜皮黛色年年在㸃綴菊畦¶
桑苧(俱園/名)誰種汝須記取黃山白嶽移根處婆娑自舞¶
㸔五鬛蒼然向人頭上謖謖滴秋雨¶
　　又(謝念東先生惠藥/)¶
問先生丹砂幾粒是誰搓得如許金膏九轉匆匆熟吹¶
落半天風雨顔可駐君不見淮王雞犬雲中去且留小¶
住待紺髪徐生虬髯更紫重覔玉京路　人間世只有¶
鬚眉良苦地黃蘿菔相誤黑頭自笑渾無用一任秋霜¶
<pb:KR4j0061_WYG_002-39a>¶
千縷飄弱絮有多少北邙年少無尋處尻輪堪馭縱親¶
到神山便能屈曲俛首㸔人否¶
　　金明池(大熱有懷蓬萊閣/)¶
大海涵青丹樓聳翠淼淼鴻濛奥府蜃氣蕩雲車鬼馬¶
貝闕擁鮫姝龍女望扶桑幾㸃煙螺便打&KR1099;鰲背匆匆¶
歸去更荒島人煙斜陽草樹蟹籪魚罾凄楚　安得披¶
襟常卧此對銅井金波氷輪初吐無從覔湘靈鼔瑟但¶
可向安期乞霧醉婆娑晞髮臨流任萬斛天風捲晴吹¶
<pb:KR4j0061_WYG_002-39b>¶
雨縱爍石流金凭欄一嘯試問暑歸何處¶
　　笛家(九日長安遣興和其年/)¶
黃菊浮觴紫茰盈把露涼風細匆匆早是秋將暮天街¶
如蟻燕尾鬟鬆卓金車響紛紛兒女剪綵旗旛花糕擔¶
子知送誰家去葉爭飛鴈初𦂳只少滿城風雨　情緒¶
不堪搖落龍山戲馬何處追遊破帽單衫一襟塵土試¶
問故國荒涼宅榭草長欲齊堦否深巷人歸華堂客醉¶
作陣鳴腰鼔聊送目夕陽邊惟見碧雲千縷¶
<pb:KR4j0061_WYG_002-40a>¶
　　又(九日蛟門招集諸子遊黑龍潭/)¶
野水拖藍遙峯&KR1099;翠嫩涼時候閒人那不登高去城隂¶
杜曲幾樹枯楊幾層頽壁當年遊處橘井苔腥曉堂霧¶
溼莫作重陽雨話新寒晚鴉急客子羈愁添否　良晤¶
峭帆乍歇玉盤鰕菜斟酌南烹蟻緑鱗紅十觴連舉只¶
少繞砌黃花爛漫空負數聲金縷拂拂鞭絲垂垂帽影¶
行過風潭路月上也恰當頭共聽荒畦人語¶
　　畫屏秋色(送舅氏之唐山廣文任/)¶
<pb:KR4j0061_WYG_002-40b>¶
行李蕭條去騁逺目禾黍芃芃驛路督亢陂荒滹沲浪¶
急亂雲天暮韋杜舊家聲早打&KR1099;寒氊辛苦聽一片鳴¶
蟬訴况夢繞西州哀湍壞道知在斜陽一帶蒼然平楚¶
　無語銷魂羈旅更莫去傷今懷古十年蹤跡一番離¶
别悲歡無據馬首又他鄉烏衣巷口人何處苜蓿䦨干¶
堪煮上日及新秋為語天邊好月分照兩人愁緒¶
　　蘭陵王(送二舅之沅州/)¶
嶺雲白湖草粘天弄碧湘煙淡沅水分流弱栁絲絲罥¶
<pb:KR4j0061_WYG_002-41a>¶
行色武陵南下驛漸入桄榔瘴黑鵑聲裏鐡騎連營一¶
髮青山望京國　依依感疇昔記巷口烏衣門邊霜㦸¶
電光石火音塵寂愁一肩行李半林斜照空祠榕暗嘯¶
木客衡陽鴈程隔　難覔謝公屐問橘井遺蹤郢雪荒¶
宅參軍蠻府工書檄念東第凄冷北堂晨夕寒螿啼徹¶
聽砌語助太息¶
　　大酺(石林席上聞絃索/)¶
正酒船行人聲寂好月如珪偷照鵾雞初入破響風箏¶
<pb:KR4j0061_WYG_002-41b>¶
刀尺麻姑手爪銀甲徐調氷絲輕撥啄木丁丁小鳥空¶
山無人處任花開花落洞天深窅忽變作玉闗千羣鐡¶
馬平沙衰草　呉儂歌縹緲嘆舊曲誰似臨川好遮莫¶
向岐王筵上崔九堂前琵琶彈出傷心調未抵繁絃巧¶
引蝶翅蜂鬚相惱但羈客青衫老奈何頻喚頓減中年¶
懷抱鬢邊明日白了¶
　　玉女搖仙珮(與米紫來論詞即書其集後/)¶
才人剰技削玉團香有得離奇如此繡嶺宫前苧蘿溪¶
<pb:KR4j0061_WYG_002-42a>¶
上一一傾城姝麗更把繁絃倚似飛仙劍客乘風遊戲¶
怨離别青衫紅袖消向琵琶羯鼔聲裏沙石砉然驚苦¶
竹黃蘆暗啼山鬼　省識紅鹽妙理換羽移宫墮盡闗¶
河人淚細數名家晚唐南宋漫說蘇豪栁膩海岳當年¶
裔平分取書畫船中風味又證入金荃蘭畹小山白石¶
天花亂撒珊瑚碎酒邊珍重烏絲字¶
　　又(詠魚苔牋/)¶
剡溪玉葉渲染神工却倩銀塘丹鯽波面揚鬚鏡中吹¶
<pb:KR4j0061_WYG_002-42b>¶
雨飄入碎萍無力一抹空明碧問何人拾取水天顔色¶
欲偷寄飛瓊片紙怕似方諸滴淚難識驚萬縷千絲莫¶
是珠宫鮫姝輕織　不辨河山一氣潮落潮平納納乾¶
坤生白杳靄嵐光迷離樹影總帶蠻雲腥澁造物莽(闕/)¶
索有多少寒火温泉寄跡渾未抵浮漚隱現緑(闕/)¶
苔痕掩映荆闗筆憑誰為訊騫霄國¶
　　多麗(送葉慕廬南歸/)¶
恰新秋一夜涼飈聲急指湘皋晚煙淡處章華臺下荒¶
<pb:KR4j0061_WYG_002-43a>¶
宅挂蒲帆白蘋鄉裏鱠鱸魚破玉盈尺赤壁江聲烏林¶
戰地楚南形勝依稀記得擊銅斗歌成慷慨棹碎空明¶
碧東籬畔黃花滿徑應待歸客　憶燕市匆匆文酒西¶
山亂入遊屐動公卿五雲詞賦才子人稱掞天筆姑射¶
仙姿苧蘿姝麗如君流落也堪惜悲團扇班姬未老永¶
巷青苔隔桑乾路驢背書囊席帽欹側¶
　　小諾臯(輓尤展成夫人/)¶
德耀眉齊少君車輓十載牛衣人淚憶當年白帢翩翩¶
<pb:KR4j0061_WYG_002-43b>¶
比肩蘭蕙夫子龍城綰綬紫塞風沙難避賦歸來還共¶
東籬憔悴咏絮庭閒篝燈門閉慰白頭佳兒佳婦百歲¶
相㸔何巳蝶夢醒偏無幾　日下蒲輪江邊桂楫驚起¶
山中濃睡全不管西風病骨懨懨情思環珮珊然去矣¶
垂老寧堪傷逝轉眼便泡影空花相似綺户絲縈鏡奩¶
塵細怕黃昏㣲雨疎簾滴到愁人兩耳更莫聽蛩吟碎¶
　　哨遍(題萬栁堂/)¶
何處嬉春踏青挑菜鄠杜城南地過危橋夕照恰當門¶
<pb:KR4j0061_WYG_002-44a>¶
亂擁入羣峰螺髻鬱坡陀緑遍粘天芳草粼粼十畝風¶
潭水㸔萬縷千絲交柯接葉掩映長空無際問當年誰¶
折永豐枝巳彷彿靈和殿裏時欲起還眠帶雨拖煙昵¶
人情思　是相國滄洲逸興萬象含生氣忘機魚鳥穿¶
林啖影任遊戲更石笋排雲花香作霧東風一剪蘼蕪¶
翠梁苑詩篇西園賓從㸃綴平泉佳麗羨新荷驟雨遺¶
蹤如此似歐冶池邊溯漣洏恨只少篔簹谷意喜得賜¶
沐餘閒小駐東華騎河上清明洛濱祓禊油壁鈿車來¶
<pb:KR4j0061_WYG_002-44b>¶
矣年年渲染費春工且自與人同樂耳¶
　　鶯啼序(送牧仲𣙜稅贛闗/)¶
憶隨羽林十二作英雄指顧正補袞黃閣初開城南尺¶
五韋杜屬車下參差豹尾新豐樹杪旌旗度佩雙鞬馳¶
電長河馬嘶氷路　獵騎纔回小篆乍裊誦琳瑯好句¶
讌梁苑賓客鄒枚勝流齊奉樽俎泛扁舟重尋赤壁是¶
玉局舊曽遊處嘆臨臯一段風流杳然千古　京塵再¶
染屬國旂常九賓㸔拜舞又移入白雲司裏雞舌香賜¶
<pb:KR4j0061_WYG_002-45a>¶
綽約雙鬟旗亭歌賭衍波紙寫驚心動魄廣平氷鐡梅¶
花賦問枝頭紅杏今能否銅龍命下持衡賧布賨錢片¶
帆欲飛南浦　清江似鏡章貢分流是天開大府最好¶
向鬱孤臺上極目夕陽幾道蠻煙亂垂平楚乗槎漢使¶
登樓清嘯驚濤拍拍千尋下聽榕隂木客吟詩苦載將¶
亷石歸來滿酌蒲桃歌翻舊譜¶
　¶
　¶
<pb:KR4j0061_WYG_002-45b>¶
　¶
　¶
　¶
　¶
　¶
　¶
　¶
　珂雪詞巻下¶
